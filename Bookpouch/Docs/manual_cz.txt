Bookpouch uživatelský manuál

Bookpouch je aplikací, která Vám umožňuje ukládat, organizovat a synchronizovat všechny Vaše elektronické knížky se čtečkou.
Umožňuje Vám rozdělit knížky do kategorií a sérií. Je možné také jednoduše editovat informace pro každou knihu.
Bookpouch je navržen jako velmi malá, rychlá aplikace a proto obsahuje jen základní funkce pro manipulaci a organizaci knížek.
Pokud potřebujete pokročilé funkce, jako čtení knih přímo v aplikaci, nebo pokročilé možnosti konverze knih mezi různými formáty, pak budete muset použít jinou aplikaci než Bookpouch, například Calibre.


Organizace knih
Bookpouch poskytuje hlavní okno ve kterém jsou přidané knihy zobrazeny jako seznam. K zobrazení informací o knize na ní jednoduše klikněte.
Můžete přidat nové knihy kliknutím na ikonu plus, v levém horním rohu. Pro současné přidání více knih najednou, je jednoduše všechny vyberte  v otevřeném okně pro výběr knihy.
Bookpouch nativně podporuje formáty Mobi a Epub, když proto tyto formáty přidáte do knihovny, budou z nich automaticky extrahovány informace o knize (pokud je soubor knihy obsahuje). 
Do knihovny můžete přidat i knihy v jiných formátech, nebudou z nich však, kromě názvu souboru, automaticky extrahovány žádné informace o knize.
Pokud si přejete odebrat knihu z knihovny, klikněte na ni a stiskněte klávesu Delete na Vaší klávesnici. Můžete také odebrat více knih najednou podržením klávesy Ctrl a poté klikáním levým tlačítkem myši na knihy, které chcete odebrat. 


Filtrování knih
Pro zobrazení knih jejichž název obsahuje určité písmeno, nebo řetězec, klikněte pravým tlačítkem myši na jméno sloupce název. Poté se objeví textové pole, do kterého můžete začít psát požadovaný řetězec a seznam knížek bude okamžitě filtrován, se zobrazením odpovídajících knih.
Pokud si přejte zobrazit pouze knihy patřící do vybrané série, klikněte levým tlačítkem myši na název požadované série v detailu knihy. Stejným způsobem můžete také filtrovat dle autora knihy a podle vydavatelství.
Můžete také využít rozšířený filtr, který otevřete kliknutím na ikonu filtru v menu. Hodnoty zadané do polí v tomto filtru jsou aplikovány na seznam knih, jakmile stisknete tlačítko "Aplikovat filtr".
Aktivní filtr také můžete uložit jako předvolbu a použít ji později. Jednoduše aplikujte filtr na seznam knih jako normálně a poté klikněte na tlačítko uložit, což vyvolá textové pole do kterého vepište název, který chcete dát Vaší předvolbě filtru a stiskněte tlačítko Enter. 
Nově přidaná předvolba se objeví jako tlačítko pod menu a umožní Vám filtrovat seznam knih jediným stiskem. 
Pro odebrání existující předvolby na ní klikněte pravým tlačítkem myši.


Editace detailů knihy
Pro editaci detailů knihy, klikněte v seznamu na knihu kterou chcete editovat a poté klikněte na tlačítko Upravit.
V editačním okně můžete změnit jakoukoliv informaci o knize jednoduchou úpravou příslušného pole. Všechny změny se ukládají automaticky, takže není přítomno žádné tlačítko pro uložení.
Pro změnu obalu knihy, klikněte levým tlačítkem myši na obrázek obalu. K odebrání existujícího obalu na něj klikněte pravým tlačítkem myši.
Pro přidání kategorie asociované s knihou, vepište její název do pole kategorie a poté napište znank , (čárka), nebo ; (středník) a kategorie bude přidána do seznamu.
Pokud má kategorie kolem sebe červený rámeček, znamená to, že byla manuálně přidána uživatelem. V případě modrého rámečku, byla extrahována automaticky ze souboru knihy. Pokud kliknete na modrou kátegorii pravým tlačítkem myši, označí se jako manuálně přidaná.
Pokud si přejete knihu smazat, jednoduše klikněte na tlačítko Zahodit.


Synchronizace knih
Boopouch můžete použít k synchronizaci Vašich knih s Vaší čtečkou. Vše co potřebujete udělat, je jednoduše připojit vaší čtečku k počítači přes USB a kliknout na synchronizační ikonu vlevo nahoře, v hlavním okně.
Můžete také využít Bookpouch k automatické synchronizaci Vašich knih pokaždé když čtečku připojíte k počítači. Pokud chcete tuto funkci využít zaškrtněte v nastavení políčko AutoSync.
AutoSync funguje pouze když je aplikace spuštěná, v nastavení můžete proto nastavit, aby se Bookpouch spouštěl automaticky při startu počítače, minimalizovaný do systémové lišty.
Ne všechny knihy jsou synchronizovány, protože Vaše knihovna může být velice obsáhlá, pravděpodobné nechcete mít ve čtečce každou knihu z ní a proto budou synchronizovány pouze ty knihy, které jsou pro synchronizaci označeny.
K označení knížky pro synchronizaci, jednoduše klikněte na ikonu čtečky vedle názvu knihy, v seznamu knih (průhledná ikona = nesynchronizovat, neprůhledná ikona = synchronizovat), nebo zaškrtněte příslušné pole v okně pro editaci knihy.


Nastavení synchronizace knih
Protože existuje velké množství různých modelů čteček, je potřeba říct aplikaci Bookpouch který model používáte, aby mohl Vaší čtečku správně detekovat a použít.
Abyste tohoto dosáhli, jděte do nastavení a v roletě pro výběr čtečky vyberte čtečku kterou používáte. Pokud vaše čtečka není v seznamu, vyberte možnost -other- a vyplňte příslušná pole ručně.


List klávesových zkratek (Všechny zkratky jsou použitelné v hlavním okně)
F5 - Obnovit list knih
F12 - Vymazat info frontu (Užitečné pokud jste například do knihovny přidali několikset knih, a 50 z nich vygenerovalo info dialog o chybějící hlavičce)
Delete - Permanentně smazat všechny vybrané knihy
F - Přepnout nastavení Oblíbené pro všechny vybrané knihy
S - Přepnout nastavení Synchronizace pro všechny vybrané knihy
D - Přepnout oboje nastavení Oblíbené a Synchronizace pro všechny vybrané knihy
Shift + [Přepínací klávesová zkratka]- Když je použita přepínací klávesová zkratka a zároveň je stisknuta klávesa Shift, nastavení bude přepnuto vždy do polohy "zapnuto"
Ctrl + [Přepínací klávesová zkratka] - Když je použita přepínací klávesová zkratka a zároveň je stisknuta klávesa Ctrl, nastavení bude přepnuto vždy do polohy "vypnuto"